# Trip Lite - Посібник Туриста

## Лист змін
|Дата|Версія|Опис|Автор|
|---|---|---|---|
|21.09.2020|0.1.0|Розробка структури документу та змісту|[Yehor Bublyk](https://github.com/yehorbk)|
|21.09.2020|0.2.0|Мета, контекст, визначення|[Julia Tkachenko](https://github.com/nickname038)|
|21.09.2020|0.3.0|Працездатність, резервне копіювання та відновлення даних, шифрування|[Oleg Makaritskiy](https://github.com/olegmak02)|
|21.09.2020|0.4.0|Локалізація, платформи, інтерфейс|[Artem Bokii](https://github.com/lightballer)|
|21.09.2020|0.5.0|Призначення, цільова аудиторія, конфіденційність інформації|[Yeva Vakhtina](https://github.com/eve-va)|
|21.09.2020|0.6.0|Взаємодія між користувачами, взаємодія користувача з публікаціями, інтеграція зі сторонніми сервісами|[Yehor Bublyk](https://github.com/yehorbk)|
|21.09.2020|0.7.0|Коментування, рейтингова система|[Oleg Makaritskiy](https://github.com/olegmak02)|
|21.09.2020|0.8.0|Реєстрація користувача, редагування користувача|[Yehor Bublyk](https://github.com/yehorbk)|
|21.09.2020|0.8.1|Слова "продукт", "проект", "програма" замінені на слово "Система"|[Yehor Bublyk](https://github.com/yehorbk)|
|21.09.2020|0.9.0|Створення публікації, редагування публікації|[Artem Bokii](https://github.com/lightballer)|
|21.09.2020|1.0.0|Опис проекту|[Yeva Vakhtina](https://github.com/eve-va), [Julia Tkachenko](https://github.com/nickname038)|
|21.09.2020|1.1.0|Пункт "конфіденційність інформації" оновлено|[Yeva Vakhtina](https://github.com/eve-va)|
|04.10.2020|1.1.1|Пункт "Шифрування" перейменовано в "Захищеність", дані для реєстрації та публікацій оновлені|[Yehor Bublyk](https://github.com/yehorbk)|
|04.10.2020|1.2.0|Служба підтримки|[Oleg Makaritskiy](https://github.com/olegmak02)|
|04.10.2020|1.3.0|Навігація та пошук публікацій|[Yehor Bublyk](https://github.com/yehorbk)|
|04.10.2020|1.3.0|Модерація контенту та реєстрація облікового запису представника|[Artem Bokii](https://github.com/lightballer)|
|04.10.2020|1.4.0|Авторизація та збереження публікацій|[Julia Tkachenko](https://github.com/nickname038)|
|04.10.2020|1.5.0|Бронювання та інтерфейс для людей з особливими потребами|[Yeva Vakhtina](https://github.com/eve-va)|

## Зміст
- [1\. Вступ](#1-вступ)
  - [1.1. Мета](#11-мета)
  - [1.2. Контекст](#12-контекст)
  - [1.3. Визначення](#13-визначення)
- [2\. Опис проекту](#2-опис-проекту)
- [3\. Використання](#3-використання)
  - [3.1. Призначення](#31-призначення)
  - [3.2. Цільова аудиторія](#32-цільова-аудиторія)
  - [3.3. Конфіденційність інформації](#33-конфіденційність-інформації)
- [4\. Бізнес логіка](#4-бізнес-логіка)
  - [4.1. Взаємодія між користувачами](#41-взаємодія-між-користувачами)
  - [4.2. Взаємодія користувача з публікаціями](#42-взаємодія-користувача-з-публікаціями)
  - [4.3. Інтеграція зі сторонніми сервісами](#43-інтеграція-зі-сторонніми-сервісами)
  - [4.4. Модерація контенту](#44-модерація-контенту)
  - [4.5. Навігація](#45-навігація)
- [5\. Функціональність](#5-функціональність)
  - [5.1. Реєстрація користувача](#51-реєстрація-користувача)
  - [5.2. Реєстрація облікового запису представника](#52-реєстрація-облікового-запису-представника)
  - [5.3. Авторизація](#53-авторизація)
  - [5.4. Редагування користувача](#54-редагування-користувача)
  - [5.5. Пошук публікацій](#55-пошук-публікацій)
  - [5.7. Створення публікації](#56-створення-публікації)
  - [5.8. Редагування публікації](#57-редагування-публікації)
  - [5.9. Бронювання](#58-бронювання)
  - [5.9. Збереження публікації](#59-збереження-публікації)
  - [5.10. Коментування](#510-коментування)
  - [5.11. Рейтингова система](#511-рейтингова-система)
  - [5.12. Служба підтримки](#512-служба-підтримки)
- [6\. Практичність](#6-практичність)
  - [6.1. Локалізація](#61-локалізація)
  - [6.2. Платформи](#62-платформи)
  - [6.3. Інтерфейс](#63-інтерфейс)
- [7\. Надійність](#7-надійність)
  - [7.1. Працездатність](#71-працездатність)
  - [7.2. Резервне копіювання та відновлення даних](#72-резервне-копіювання-та-відновлення-даних)
  - [7.3. Захищеність](#73-захищеність)

## 1. Вступ
В цьому документі описуються запити, які можуть здійснювати особи, зацікавлені в користуванні даним продуктом. 
В ролі таких осіб можуть виступати:
- особи, які хочуть поділитися враженнями про відвідані місця;
- особи, які хочуть дізнатися більше інформації про якийсь заклад чи місце;
- особи, які виступають в ролі представників закладу;
- адміністрація та служба підтримки продукту.

### 1.1. Мета
Метою документу є визначення основних вимог щодо розробки, функціональності, продуктивності і експлуатаційної придатності продукту (далі - Система).
А також визначення бізнес правил і технологічних обмежень щодо предмета розробки.

### 1.2. Контекст
Перелік вимог, представлений у цьому документі є основою технічного завдання на розробку проекту. 

### 1.3. Визначення
- Користувач Системи — людина чи організація, що користується Системою для отримання чи поширення інформації про різноманітні місця.
- Дані користувача – відомості чи сукупність відомостей про фізичну особу – користувача Системи.
- Публікація - це інформативний запис про заклад чи місце, який був опублікованний представником певної організації.
- Коментар - це повідомлення користувача, яке містить судження, пояснення, ставлення автора до певної публікації.
- Рейтинг — це показник успішності або популярності певного закладу/місця.
- Категорії місць — групи що об’єднують місця або заклади одного виду для швидкого пошуку користувачами.

## 2. Опис проекту
Система – зручний інструмент планування подорожей, призначений для пошуку, обговорення та написання відгуків про туристичні місця.
Скориставшись рекомендаціями інших мандрівників та інформацією в публікаціях, можна переглянути кращі місця поблизу, готелі, ресторани, тури, розваги й заходи. 
Представники закладів можуть створювати публікації і відстежувати коментарі та рейтингові оцінки.
Користувачі можуть читати публікації та залишати відгуки про місця, в яких побували, а також їх фотографії.
Кожна публікація має свою категорію, тому користувачу легко знайти потрібне йому місце/заклад.

## 3. Використання

### 3.1. Призначення
Система, де можна знайти і залишити відгук практично про будь-яку туристичну послугу, зокрема:
- інформація про поїздки, корисні логістичні деталі та поради, які допоможуть спростити процес подорожі;
- рекомендації щодо готелів із веб-посиланнями на сайти готелів та бронювання;
- поради з гастрономічного туризму;
- цікаві місця зі сфери мистецтва та культури: музеї, театри та інші визначні пам'ятки;
- інформація про відпочинок та активний відпочинок, заходи, якими можна зацікавитись у місті.

### 3.2. Цільова аудиторія
Цільовою аудиторією є активні користувачі мережі, що зацівлені у відгуках про туристичні напрями, визначні пам'ятки, готелі, ресторани, екскурсії тощо. 
Цільові групи:
- студенти;
- люди у віці від 20 до 45 років;
- люди у віці від 45 до 64 років;
- сім'ї з дітьми;
- корпоративні клієнти.

### 3.3. Конфіденційність інформації
Система буде обробляти інформацію про користувачів для надання послуг. Інформація може бути використана в наступних цілях: для надання,
персоналізації і вдосконалення послуг; для об'єднання інформації про дії користувачів на різних пристроях, щоб створити більш персоналізований
і узгоджений досвід; для підтвердження облікових записів і дій, боротьби з шкідливою поведінкою, виявлення і запобігання спаму і іншого неприємного досвіду.
Типи інформації, яка буде зібрана, залежать від того, з якою метою використовується Система.
Передана інформація є конфіденційною й обробляється у відповідності до закону України "Про захист персональних даних".

## 4. Бізнес логіка

### 4.1. Взаємодія між користувачами
Користувачі взаємодіють між собою за допомогою коментарів. В спеціальній секції вони можуть залишити свій відгук на публікацію або на відгук
іншого користувача. Якщо під певним відгуком забагато коментарів - він перетворюється у так званий потік (з англ. - Thread). Але, при цьому,
кожний потік має обмежену кількість коментарів, для того, щоб він не перетворювався у бесіду.

Окрім звичайних користувачів коментарі може залишати й представник закладу/місця. Його коментар буде виділено, щоб розрізняти серед інших.

Коментарі користувачів Системи можуть бути видалені адміністрацією Системи, якщо вони порушують правила користування.

### 4.2. Взаємодія користувача з публікаціями
Користувачі Системи можуть коментувати, оцінювати та додавати публікацію до свого списку улюблених місць для швидкого доступу до неї.

### 4.3. Інтеграція зі сторонніми сервісами
Система має можливість реєстрації користувача за допомогою його Facebook чи Google аккаунта. Також, представники закладу/місця можуть
додавати інтегроване посилання на популярні сервіси бронювання для того, щоб надати користувачу швидкий доступ до бронювання та/або оплати
місця/послуги.

### 4.4. Модерація контенту
Біля усіх коментарів залишених користувачами є опція «Поскаржитися». Кожен користувач може скористатися цією опцією,
якщо на його думку контент залишений у цьому коментарі порушує правила користування Системою.
Якщо після перевірки модераторами буде встановлено, що контент дійсно порушував правила,
то коментар буде видалено, а автор коментаря отримає попередження або навіть блокування облікового запису.

### 4.5. Навігація
Система має такі навігаційні модулі: авторизація, реєстрація (два этапи), головна сторінка (або пошук публікацій), сторінка для
створення публікації, сторінка публікації та обліковий запис. Навігація по модулям здійснюється за допомогою меню та додаткових тригерів.
Доступ до модулю "створення публікації" має лише підтверджений обліковий запис представника, а анонімні користувачі не мають доступу до
модулю обліковий запис.

## 5. Функціональність

### 5.1. Реєстрація користувача
Реєстрація користувача проходить у декілька этапів та може бути здійснена двома способами: реєстрація за допомогою поштової адреси
та реєстрація за допомогою соціальних мереж. У першому випадку, користувач повинен заповнити свою ПІБ та поштову адресу,
після чого йому на пошту буде відправлено повідомлення із кодом підтвердження.
Якщо код введено правильно - користувач зможе заповнити інформацію про себе: біографія, рік народження, адреса, фото та пароль.
Як інформація буде заповнена - користувачу буде доступна можливість взаємодії із публікаціями.

### 5.2. Реєстрація облікового запису представника
Реєстрація облікового запису представника проходить у декілька этапів. Первинний етап — реєстрація за допомогою поштової адреси.
Представник повинен заповнити свою ПІБ та поштову адресу, після чого йому на пошту буде відправлено повідомлення із кодом підтвердження.
Якщо код введено правильно - представник зможе перейти до наступого етапу, а саме заповнити інформацію про заклад: назва, розташування,
власник та додати документи, які підтверджують його повноваження як офіційного представника закладу.
Як інформація буде заповнена, перевірена та підтверджена модераторами, у представника з’явиться можливість додавання публікації про заклад.

### 5.3. Авторизація
Авторизація в Системі можлива для зареєстрованих користувачів та представників організацій.
Вхід в Cистему може відбуватися за допомогою: електронної пошти і пароля, вказаних при реєстрації або облікового запису Google чи Facebook.
Для представників організацій вхід можливий лише за допомогою електронної пошти і пароля. Якщо користувач входить за допомогою
облікового запису Google чи Facebook, але його обліковий запис не знайдено в Системі - його перенаправляє на сторінку заповнення особистих даних.

### 5.4. Редагування користувача
Користувач може відредагувати інформацію про себе у спеціальному модулі Системи - "Обліковий запис". Користувач має право самостійно
змінювати лише свою біографію, фотографію, поштову адресу, фізичну адресу та пароль. Інші зміни можуть бути здійснені за допомогою
служби підтримки.

### 5.5. Пошук публікацій
На головній сторінці відображені публікації, які за замовченням мають фільтр - розташування користувача (якщо активні сервіси геолокації),
та відсортовані за рейтингом. Користувач має можливість фільтрувати публікації за: розташуванням, категоріями, видами послуг та рейтингом,
та сортувати за: рейтингом або датою публікації. Також є можливість пошуку публікацій за їх назвою.

### 5.6. Створення публікації
Для підтверджених облікових записів представників закладів/місць є можливість додавання публікації про свій заклад/місце.
Публікація має складатися з: назви, фото, опису, інформації про заклад/місце (контакти, графік роботи, адреса, види послуг, кількість місць),
посилання на сервіс для бронювання та рейтингу з датою публікації. Усі дані (окрім рейтингу та дати публікації) надаються представником та є обов’язковими для заповнення, після чого перевіряються модераторами Системи на достовірність. Після схвалення інформації про заклад/місце модераторами,
публікація стає доступною для усіх користувачів.

### 5.7. Редагування публікації
У разі потреби зміни якихось даних публікації, представник закладу/місця має звернутися з відповідним запитом до служби підтримки Системи.

### 5.8. Бронювання
Система забезпечує можливість онлайн-бронювання номерів в готелях, квитків (авіа, залізничних, автобусних тощо), місць в ресторанах і театрах тощо.
Користувач буде перенаправлений на сайт системи бронювання, де зможе обрати маршрут, дату, вартість, кількість осіб, розташування й інші параметри,
в залежності від предмету онлайн-бронювання, та заповнити форми з контактною і платіжною інформацією.
Клієнт отримає документ встановленого зразка про успішне завершення бронювання,
який гарантує йому надання послуги. Це може бути електронний авіаквиток, ваучер на заселення та інші.

### 5.9. Збереження публікації
Авторизовані користувачі можуть зберегти вподобану публікацію, для того, щоб швидко знайти її пізніше. Для цього потрібно натиснути кнопку
«Зберегти публікацію». Збережені публікації користувач може переглянути у розділі «Збережені публікації» в модулі "Обліковий запис". Також,
якщо публікація вже не цікавить користувача, її можна видалити зі списку збережених за допомогою кнопки «Видалити».

### 5.10. Коментування
Система повинна передбачати можливість для користувачів залишати та змінювати вже опубліковані коментарі на публікацію або на коментар іншого користувача.
Таку можливість матимуть лише авторизовані користувачі. Окрім звичайних користувачів коментарі можуть залишати представники цього закладу.
Їхні коментарі будуть відрізнятись від інших коментарів.

### 5.11. Рейтингова система
Система повинна мати можливість оцінки закладів/місць користувачами. Лише авторизовані користувачі матимуть можливість давати оцінку публікаціям.
На основі оцінок користувачів публікація матиме певний рейтинг, який буде відображати його успішність та популярність.

### 5.12. Служба підтримки
Для вирішення питань, які з’являтимуться у користувачів, у даній Системі передбачена служба підтримки.
Для цього користувач має натиснути спеціальну кнопку у модулі "Обліковий запис",
після чого з’явиться вікно з двома полями: темою та описом проблеми,
та кнопкою «Відправити», по натисканню на яку це повідомлення буде відправлене до Службу Підтримки.
Відповідь користувачам буде приходити на їхню електронну пошту.

## 6. Практичність

### 6.1. Локалізація
Система повинна мати в першу чергу англійську (це пояснюється направленністю додатку на взаємодію між користувачами з різних країн),
українську та російську локалізації, а також можливість розширення списку доступних мов.

### 6.2. Платформи
Система повинна бути орієнтована в першу чергу на мобільні платформи iOS та Android,
тому що відгуки найчастіше залишаються саме зі смартфонів, проте також повинна бути веб-версія для зручного використання з десктопних платформ.

### 6.3. Інтерфейс
Інтерфейс повинен бути простим, лаконічним та інтуїтивно зрозумілим для рядового користувача.
Необхідна наявність детальної інструкції з використання Системи.

Також Система повинна бути доступною для людей з особливими потребами, тобто повинна відповідати міжнародним стандартам доступності аплікацій:
- можливість змінити колір фону і тексту, змінити налаштування контрастності та розмір шрифту, включити/відключити зображення;
- сторінки/екрани аплікації адаптовані для перегляду без прив’язки до кольорів;
- використане заповнення атрибутів альтернативного тексту (alt для HTML) для всіх графічних елементів, що мають недекоративну функцію,
з чітким описом зображення та його функції (для використання аплікації з програмним забезпеченням, що зачитує його зміст);
- функції сторінки/екрану доступні за допомогою клавіатури, забезпечена можливість введення інформації іншими способами;
- відсутні обмеження по часу натискання на клавішу;
- наявні субтитри для всіх аудіо- та відеоматеріалів;
- форми внесення інформації створені з послідовними логічними переходами між полями, наявністю всіх підписів та підказок щодо заповнення.

## 7. Надійність

### 7.1. Працездатність
Система повинна мати високу степінь відмовостійкості. Затримки або відсутність підключення до мережі Інтернет не повинні впливати на працездатність Системи.
При роз’єднанні Система накопичує дані без втрат поки не буде відновлене підключення до мережі Інтернет.

### 7.2. Резервне копіювання та відновлення даних
Система повинна мати функцію резервного копіювання та збереження даних з можливістю їхнього відновлення в майбутньому.

### 7.3. Захищеність
З метою запобігання використання зловмисниками даних - Система повинна мати надійне шифрування даних перед їх збереженням
та організований аутентифікований доступ.
